<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<link rel="stylesheet" href="../styles.css" />
        <title>Linköpings Studentspex</title>
	</head>
	<body>
        <h1>Linköpings Studentspex</h1>  
        <p></p> 
        <p><i>Informationen på denna sida kommer i huvudsak från...</i></p>
	</body>
</html>

LiSS: https://sv.wikipedia.org/wiki/Linköpings_Studentspex

Det är jubileum för
Linköpings studentspex.
I 35 år har de roat
studenter, familjer,
alumner och en och
annan tävlingsjury.
– När vi började fundera på hur det ska
firas, kändes svaret självklart. Med ett spex
såklart. Det är ju det vi gör och tycker är
roligt, berättar producent Fredrik Howe.
Nu förbereder de tre extra föreställ-
ningar som kan avnjutas i november,
utöver det ordinarie spexet i februari.
Ensemblen i jubileumsspexet, Ludvig II
och Euro-visionen, består till stor del av
alumner, gamla spexrävar, deltagare från
förr, sådana som har slutat både tre och fyra
gånger.
Manus och den mesta musiken är
däremot nyskrivna. En hel del klassisk
musik, fast på nytt sätt utlovas. Som vanligt
har publiken chans att påverka. De kan
ropa omstart, på tyska eller baklänges, till
exempel.
ÅSA DAHBO ÄR DIRECTEUR – en av de
ytterst ansvariga för produktionen. Hon
berättar att det förra spexet visas igen i
september, så det är flera olika föreställ-
ningar på gång samtidigt. Det finns en och
annan som har ett finger med i alla. Bara
för att det är roligt.
– En del här är indoktrinerade från
tidig ålder som barn till spexare. Och det
finns de som träffats genom spexet och
fått barn, barn som nu själva är med.
– Ja, här umgås vi över åldersgränser,
det är roligt. Sen finns det ålder i spexår
också, som är en lite annan tideräkning,
än vanlig ålder, berättar Tove Kvarnström,
också directeur.
I SPEXETS HÖGKVARTER slipas det, och
planeras och skrattas det en hel del.
Väggarna är fulla med stora elefanter,
rutiga rymdraketer, pryttlar, verktyg och
färgglada oidentifierbara… prylar. Det är
mycket att göra men många hjälps åt.
Planeringen började förra sommaren
och arbetet med att låta idéerna ta form,
skriva manus och arrangera musik har nu
gått över i dekorbygge och repetitioner.
Fast arbete är det kanske inte riktigt. Ett
nöje, tycker de som medverkar.
En av dem är Ulrika som filar på en de-
talj till dekoren som ska rama in historien.
Hon berättar att traditionellt så använder
spexare bara sitt förnamn eller spexnamn
i spexsammanhang. Ulrikas skulptörkol-
lega presenterar sig som Medelsvensson
(Svensson som är ekonomiansvarig; det
vill säga, har hand om medlen). Medel-
svensson är en av dem som trillat tillbaka
i spexeri gång efter annan. Nu karvar hon
fram en svan ur en bit frigolit, och verkar
inte alls missnöjd med återfallet.
– Folk kommer tillbaka för att det är
roligt. Du vill göra det bästa med din
tid, och spex är ett sätt att umgås. Det
är också speciellt att komma tillbaka till
Forumteatern. Ljud och lukten där väcker
minnen. Att möta publiken som älskar
det man gör, det är svårt att släppa, säger
Fredrik Howe.