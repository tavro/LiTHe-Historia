<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<link rel="stylesheet" href="../styles.css" />
        <title>Libris</title>
	</head>
	<body>
        <h1>Libris</h1>  
        <p></p> 
        <p><i>Informationen på denna sida kommer i huvudsak från...</i></p>
	</body>
</html>


LIBRIS, en förkortning av Library Information System, känner vi idag som
Sveriges nationella bibliotekskatalog. En första skiss över systemet presenterades 1969
i ett betänkande från den av Universitetskanslerämbetet tillsatta kommittén för ADB i
forskningsbibliotek. Utvecklingsarbetet av det som kom att bli LIBRIS anförtroddes
Statskontoret med direktören Ingvar Lindberg i spetsen och representerar ett första
steg i datoriseringen av de svenska forskningsbiblioteken.
Linköpings högskolas bibliotek (LiHB) blev genom sin status som försöksbibliotek
för LIBRIS under 1970-talet känt som ett modernt spjutspetsbibliotek. Denna ställning
sågs inte med blida ögon inom alla delar av den svenska biblioteksvärlden där det ännu
förekom en utbredd skepsis mot att introducera datorer i biblioteksarbetet.

Statskontoret fick 1967 av regeringen det dubbla uppdraget att utreda forsknings-
bibliotekens inre organisation och frågan om användning av tekniska hjälpmedel i
biblioteksarbetet.30 Det senare uppdraget resulterade i planer för ett så kallat
funktionsintegrerat bibliotekssystem som skulle omfatta ”rutiner för sökning, förvärv,
katalogisering, periodicakontroll och lån samt produktion av olika typer av kata-
loger”.

Den främsta vinsten med ett sådant system var att de anslutna biblioteken skulle
kunna dela på katalogiseringsarbetet, vilket skulle innebära en betydande rationali-
sering. Primärkatalogisering av utländskt material skulle bara behöva utföras av det
bibliotek som först gjorde förvärvet medan resterande LIBRIS-bibliotek endast skulle
behöva registrera sitt bestånd, så kallad sekundärkatalogisering. I nästa steg skulle
LIBRIS integreras i ett globalt nätverk av olika söksystem, förses med avancerade sök-
funktioner och kunna användas för fjärrlånehantering och lokal låneregistrering.
Att just LiHB valdes ut för försöken med LIBRIS berodde delvis på att biblioteket
var nyetablerat och därmed hade ett hanterbart bokbestånd att arbeta med. Dock ut-
trycktes kritik från andra universitetsbibliotek där man tyckte att valet var olämpligt
eftersom Linköpings högskolas bibliotek varken var ett etablerat allmänbibliotek eller
ett utpräglat specialbibliotek, och därför inte representativt.

LIBRIS utvecklades av Statskontoret i samarbete med företaget Data-Saab. Ett första
systemförslag presenterades i Linköping i mars 1970.

Vid Linköpings universitets-
bibliotek finns tre skisser bevarade från detta skede i LIBRIS tillblivelse, nedtecknade
på Frimurarhotellets brevpapper. Två av dokumenten är daterade, det ena den 1 okto-
ber 1970 och det andra den 1 februari 1971. Det första, som är signerat Ingvar Lindberg,
beskriver flödet i LIBRIS, från import och katalogisering i databasen, och vidare i olika
utprodukter i form av magnetband, hålkort och pappersutskrifter

Ansvarig för LIBRIS-verksamheten vid Linköpings högskolas bibliotek blev Arne
Sträng. År 1970 hade han tillsammans med H. Peter Hallberg handplockats från Upp-
sala universitetsbibliotek till poster som avdelningschefer på det nya högskole-
biblioteket. Sträng har i en intervju berättat att han hamnade inom detta gebit i egen-
skap av ”gammal katalogräv” och inte därför att han besatt några särskilda tekniska
kunskaper. Vid LiHB blev han av överbibliotekarien Hans Baude utsedd till chef för
katalogiseringsverksamheten, vari bibliotekets hela ADB-verksamhet ingick och som i
det här skedet var liktydigt med försöken med LIBRIS. Genom LiHB:s ställning som
försöksbibliotek blev Sträng i den svenska biblioteksvärlden känd som ”Mr. LIBRIS”

Den beslutande rollen över LiHB:s medverkan i projektet hade dock hela tiden över-
bibliotekarien.

Inmatningen i databasen inleddes under 1971, först i Linköping och senare även på
Kungliga biblioteket och Kungliga tekniska högskolans bibliotek i Stockholm. I början
skedde inmatning av data med hålremsstans av typen Facit 6210. Apparaten har be-
skrivits som ”en vanlig elektrisk Facit skrivmaskin med viss extrautrustning, med vars
hjälp man får det man skriver inkodat som hålkombinationer i en pappersremsa”

Remsan användes sedan för att mata in kataloguppgifterna i datorn. Personal från
LiHB deltog i utbildningar i Statskontorets regi för att lära sig tekniken och 1971 blev
”stansbiträde” en förekommande yrkestitel i rullorna.

Marita Wessman var den på
biblioteket som bäst behärskade denna procedur.

I mars 1972 började man även med terminalbaserad registrering i LIBRIS.

Under
flera år fortgick dock inmatningen med stans parallellt

Som centraldator för system-
et hade valet fallit på en Saab-dator som placerades vid Östergötlands läns landstings
datacentral i Linköping, lokaliserad till B-huset i högskolans lokaler på Valla. Datorn
hade dock en så begränsad kapacitet att endast 20 terminaler kunde anslutas. Till
personalen vid de olika LIBRIS-anslutna bibliotekens frustration låg kommuni-
kationen mellan terminaler och centraldator ofta nere.
Försöksverksamheten med LIBRIS kom att påverka både arbetsrutiner och organi-
sation vid Linköpings högskolas bibliotek. Exempelvis blev det en tätare integration
mellan förvärv och katalogisering än vad som tidigare hade varit möjligt. Hans Baude
förklarade i en artikel i Biblioteksbladet 1975 att katalogiseringen ”börjar med inlägg-
ande av en förvärvspost i LIBRIS”.

Organisatoriskt fick LIBRIS som konsekvens att
överbibliotekarien 1972/73 inrättade en ”integrerad storavdelning” för inre tjänst om-
fattande både förvärvs- och katalogiseringsrutiner.
H. Peter Hallberg utsågs till av-
delningschef. Dessutom skulle den datoriserade katalogen fungera som en samman-
hållande länk för det decentraliserade systemet med kvartersbibliotek.

Demonstrationer av datasystemet var ett återkommande inslag vid LiHB under 1970-
talets första år. Sträng erinrar hur delegationer från dåvarande Sovjetunionen och
Tjeckoslovakien, samt Bulgarien, Rumänien och Frankrike kom till Linköping för att
studera den nya tekniken.

På programmet i Statskontorets demonstration den 24–
28 januari 1972 stod katalogisering med hålremsstans och via textskärm direkt till LIB-
RIS. Det var första gången denna typ av utrustning demonstrerades i LIBRIS-samman-
hang. Dessutom visades olika systemkomponenter som ännu bara fanns på ritbordet,
bland annat hur LIBRIS skulle kunna kopplas upp mot andra sök- och biblioteks-system och den planerade lånerutinen där en ”ljuspenna för läsning av identitetsdata”
användes.

Det var lite ”show” över det hela, berättar Inger Melin, som då var provanställd på
LiHB och senare under året blev chef för bibliotekets kansli och tekniska tjänst. ”Hela
bibliotekssverige var inbjudet. Vi satt där vid olika stationer och tyckte att det var lite
kul”.

Marianne Hällgren (då Nolstedt), som hade anställts vid LiHB i juni 1971, deltog
i en demonstration av den LIBRIS-anslutna låneterminalen. För att visa hur utlåning i
LIBRIS skulle kunna gå till hade man registrerat några böcker och låntagarposter i
systemet. En ansluten elektronisk läspenna, även kallad ljuspenna, skulle användas
och hade precis hämtats från USA. Riksbibliotekarien Uno Willers skulle vara med och
få se lånefunktionen demonstrerad. Men systemet ville inte fungera. Teknikerna
trodde sig ha lokaliserat felet, men pennan fungerade ändå inte. Just innan den rull-
stolsburne riksbibliotekarien rullade in hade man lyckats lösa problemet. Willers och
de andra observatörerna kunde nu häpna över framtidens teknik.

När en PR-bild skulle tas året innan hade någon fungerande ljuspenna ännu inte
funnits till hands. I det läget fick en lödkolv fungera som ersättning, avslöjar Marianne.
”Det var ändå ingen som hade sett en läspenna, så det spelade ingen roll”.

Vid sidan av LIBRIS visades även annan spjutspetsteknik. På programmet i januari
1972 stod en demonstration av LM Ericssons bildtelefon. Via bildtelefoner anslutna
med koaxialkablar kunde två personer på ett sätt som påminner om dagens video-
samtal kommunicera med varandra från två olika platser i B-huset.

Den första versionen av LIBRIS ersattes sommaren 1975 med LIBRIS II. Den nya
versionen sammanföll med införandet av de nya katalogiseringsreglerna och anpass-
ningen av systemet efter MARC-formatet. Tanken var nu att de anslutna biblioteken
fullt ut skulle kunna katalogisera online. Lanseringen av LIBRIS II, ”Dagen K” kallad,
blev uppskjuten flera gånger och innebar till slut inte den onlinekatalogisering på bred
front som hade utlovats.
Detta blev dock fullt ut möjligt när LIBRIS III lanserades 1980. Vid denna tid var
21 forskningsbibliotek anslutna till systemet. Med version III hade LIBRIS fått sin de-
finitiva form som samkatalog och tankarna på ett integrerat bibliotekssystem hade
övergetts definitivt.

Systemet kördes nu på en IBM-dator placerad vid Datamaskin-
centralen för administrativ databehandling (DAFA) i Stockholm som kunde hantera så
mycket som 150 terminaler utplacerade på de olika anslutna biblioteken.
En begränsning med det tidiga LIBRIS var att det saknades en funktion för att göra
ämnessökningar. Författare och titel utgjorde de enda sökbara fälten, vilket gjorde
LIBRIS till ett beläggningshjälpmedel snarare än ett sökverktyg. Ämnessökning i data-
basen blev möjligt först 1985 med hjälp av IR-systemet IMDOC (Industrimatematiks
dokumenthanteringssystem), som var ganska svårhanterligt och knappast anpassat
efter vanliga biblioteksanvändare.
Eftersom LIBRIS saknade en funktion för ämnesvisa sökningar kunde terminalerna
vid LiHB:s kvartersbibliotek endast användas som ersättning för alfabetiska kort-
kataloger. Det var alltså nödvändigt att även hålla sig med systematiska kortkataloger.
På Centralbiblioteket i B-huset på Campus Valla upprätthöll man också en fullständig
alfabetisk katalog.

Data från LIBRIS var inledningsvis dock inte bara en ersättning
för kortkataloger utan användes också för produktion av katalogkort och för kataloger
i formatet mikrofiche.

Pia Milberg och Bo Jernberg har båda arbetat med katalogisering på LiUB sedan mitt-
en av 1970-talet och har mycket att berätta om denna period. De två LIBRIS-terminal-
erna återfanns i ett fönsterlöst rum mitt i Centralbibliotekets lokaler i B-huset. Efter-
som LIBRIS bara var tillgängligt ett begränsat antal timmar varje dag var man som
katalogisatör tvungen att boka in sig för att få tillgång till terminalerna. Inmatningen
skedde från särskilda blanketter med olika kataloguppgifter som man först fyllde i. In-
matningen skedde nu via terminaler av märket Incoterm (Bild 9). ”Det var vit text på
grön botten”, berättar Bo Jernberg om terminalerna, som inte var särskilt uppskattade
arbetsredskap bland katalogisatörerna.

Synen på LIBRIS skilde sig ganska
mycket åt mellan de olika universitets-
biblioteken. I Linköping, betonar Pia
och Bo, var LIBRIS intimt förbundet
med bibliotekets organisation och blev
ett självklart hjälpmedel i den dagliga
verksamheten. Så var det dock inte på
de andra universitetsbiblioteken. Me-
dan man i Linköping matade in mer
material i LIBRIS-databasen än vad
som gjordes vid något annat bibliotek,
tog det lång tid innan övriga biblioteks-
sverige riktigt accepterade LIBRIS.
Högskolebiblioteket i Linköping var,
såsom Lena Olsson konstaterat i sin av-
handling om LIBRIS, det som bäst mot-
svarade Statskontorets modell av ett
datoriserat och rationellt organiserat
forskningsbibliotek.
Bodil Gustavsson, en annan av
bibliotekets katalogisatörer, hade an-
ställts på LiHB i februari 1972. I en in-
tervju med Anna Orrghen, Södertörns
högskola, har hon berättat att det var en
hel del diskussioner med de andra LIBRIS-biblioteken kring LiHB:s låga
katalogiseringsnivå. När de nya gemensamma katalogiseringsreglerna infördes 1974
motsvarade de poster man i Linköping dittills hade lagt in i LIBRIS inte de nya kraven.
Vid LiHB katalogiserade man på en miniminivå eftersom man var beroende av att
snabbt få in sitt bestånd i databasen. ”Man hade rätt att ha en lägre ambitionsnivå på
registreringen, man behövde inte ha så utförlig information som de här traditionella
universitetsbiblioteken tyckte att man skulle ha”.

Olika motstridiga uppfattningar om LIBRIS ledde bland annat till heta debatter i
bibliotekspressen. Framför allt Tore Hagström, Uppsala universitetsbibliotek, var en
oförtruten kritiker av LIBRIS-projektet.

I en serie artiklar i Biblioteksbladet 1973–
1979 kritiserade han projektet för att inte ha levererat vad som utlovats och för att vara
alltför kostsamt. Bodil Gustavsson, som ersatt Sträng som katalogiseringsansvarig vid
LiUB, gav i sin replik ”Andra tankar om LIBRIS”, publicerad i Biblioteksbladet 1979,
uttryck för den mer positiva inställningen till samkatalogen i Linköping. Bland annat
konstaterade hon där att

Även i Linköping var de driftmässiga problemen med LIBRIS dock bekymmersamma
och att systemet inte motsvarade förväntningarna gav upphov till besvikelse. Enligt
Statskontorets ursprungliga planer skulle ju även lån- och förvärvsfunktioner så små-
ningom utvecklas. Men LIBRIS blev aldrig något annat än ett system för katalogisering
och samsökning av böcker. ”Ett gräsligt bedrägeri” kallade Hans Baude denna kurs-
ändring.

Driftansvaret för LIBRIS överfördes från Statskontoret till Kungliga biblioteket 1977
och Delegationen för teknisk och vetenskaplig informationsförsörjning (DFI) fick an-
svaret för den fortsatta systemutvecklingen. När DFI lades ner 1988 övertogs detta an-
svar formellt av BIBSAM.

För Linköpings universitetsbibliotek fortsatte LIBRIS att vara ett viktigt hjälp-
medel. Därför kom det som en chock när systemet avgiftsbelades 1981. Missnöjet från
LiUB:s sida gick inte att ta miste på, här formulerat av dåvarande överbibliotekarie
Kari Marklund:
Avgiften infördes endast ett år efter att LIBRIS III tagits i drift och var i strid med
de förespeglingar som gavs under utvecklingsarbetet. För Linköpings uni-
versitetsbibliotek fick detta svåra ekonomiska konsekvenser. Kostnadsökning-
arna första året blev 170%.

Marklund framhöll vidare att de eventuella besparingar ett bibliotek kunde göra på att
fullt utnyttja LIBRIS inte gällde för LiUB, som redan från början tagit ut alla tänkbara
rationaliseringsvinster innan avgiften infördes. År 1987 uppgick LiUB:s årliga kostnad
för LIBRIS till 850 000 kronor, vilket var mer än ett helt lokalt bibliotekssystem be-
räknades kosta i drift.
LIBRIS förblev avgiftsbelagt fram till 1997, då regeringen meddelade att 30 miljo-
ner kronor avsattes för att göra LIBRIS avgiftsfritt och öppet tillgängligt på webben

Tio år senare lanserades det nya sökgränssnittet LIBRIS Webbsök. Med införandet av
LIBRIS Voyager 2001 fick katalogisatörer en ny katalogiseringsklient att arbeta i.

Idag är LIBRIS alltjämt ett oundgängligt hjälpmedel i många delar av biblioteks-
arbetet, även om det bara är ett av flera viktiga system vid Linköpings universitets-
bibliotek. Från att ursprungligen ha intagit en särställning i LIBRIS-projektet är LiUB
numera bara ett i raden av LIBRIS-bibliotek, som idag även innefattar åtskilliga folk-
bibliotek.
Arbetet med katalogisering i LIBRIS utvecklas hela tiden. År 2017 infördes det nya
katalogiseringsregelverket RDA (Resource Description and Access) och 2018 ersattes
Voyager av en ny webbaserad katalogiseringsklient. MARC-formatet lämnas och
övergång sker till en helt ny databasmodell som ett led i att bygga framtidens kataloger
som bygger på nätverk av relationer och länkad data. Detta kommer bland annat att
innebära att poster i LIBRIS i framtiden blir synligare i Google och andra sökmotorer.
På så vis kan man säga att den gamla visionen om LIBRIS som en del i ett globalt
informationsnätverk går i uppfyllelse.

I oktober 1985 avrapporterade Kerstin Fridén i Linköpings universitetsbiblioteks
personaltidning om det nyligen avslutade LIBCEPT-projektet. Projektets syfte hade
varit att utveckla ett datorbaserat lånesystem genom att överföra poster från LIBRIS
direkt till en lokal databas. Databasen skulle successivt byggas upp genom att ”knycka”
eller genskjuta poster i LIBRIS varje gång en användare sökte i den lokala katalogen
efter en bok som fanns i bibliotekets samlingar. I projektet hade förutom LiUB även
Örebro högskolas bibliotek, Handelshögskolans bibliotek, Luleå högskolas bibliotek
och Studsvikbiblioteket deltagit. Medel hade erhållits från Delegationen för teknisk
och vetenskaplig informationsförsörjning (DFI) och en engelsk konsult hade anlitats
för att arbeta med programvaran.
Trots stora ansträngningar kunde LIBCEPT-projektet inte krönas med framgång.
En av stötestenarna var att få programmet som skulle fånga in LIBRIS-posterna att
fungera. Enligt den analys som gjordes var den viktigaste anledningen till projektets
misslyckande svårigheten att sammankalla de berörda parterna, utspridda som de var
i flera städer i två länder. Kerstin Fridén summerade lärdomen av LIBCEPT-projektet
med ”att det minsann inte alltid går att realisera goda idéer”.

Trots projektets misslyckande är LIBCEPT ändå ett bra exempel på den rad av
datoriseringsinitiativ som gjordes vid Linköpings universitetsbibliotek under 1980-tal-
et. Denna utveckling hade startat redan med LIBRIS i början av 1970-talet, men det är
från och med omkring 1980 som datorer introducerades på bred front i allt fler delar
av verksamheten. Idag har datoriseringen efterträtts av en alltmer långtgående digital-
isering. Denna begreppsförskjutning fångar ett centralt inslag i bibliotekens utveckling
från 1980-tal till 2010-tal.

Under 1970-talet hade den överordnade visionen om forskningsbibliotekens dator-
isering antagit formen av ett integrerat bibliotekssystem som skulle omfatta
katalogiseringsfunktioner, förvärvsfunktioner, fjärrlånefunktioner, sökmöjligheter
och en lånefunktion. När LIBRIS blivit verklighet hade det dock bara omfattat en del
av dessa funktioner och i början av 1980-talet hade flera svenska forskningsbibliotek
börjat titta på andra alternativ, varav LIBCEPT hade varit ett. Decenniet blev en
nyckelperiod i datoriseringen av forskningsbiblioteken. Vid Linköpings universitets-
bibliotek togs en rad system i drift med avsikten att underlätta enskilda arbetsmoment
och rutiner. Till skillnad från 1970-talets vision om ett integrerat bibliotekssystem var
det nu mikrodatorbaserade dellösningar som gällde.
Under 1980–81 togs ett rapportregistreringssystem fram kallat MIS (Mannys in-
formations-system). Manny Jägerfeld, student vid universitetets systemvetenskapliga
linje, hade utfört programmeringen som sitt examensarbete på utbildningen. Syftet
med MIS var att underlätta för bibliotekets personal att belägga och lokalisera en viss
rapport, vilket tidigare ofta inneburit stora svårigheter enbart med hjälp av den in-
formation låntagarna kunde lämna om det arbete de sökte.

Ett egenutvecklat förvärvssystem, BokOrienterat BeställningsSystem (BOBS), hade ut-
vecklats på ett liknande sätt och användes för att omvandla utskrifter i MARC-format
från LIBRIS till beställningsbrev färdiga att skickas till leverantören
Systemet, som
började tas fram våren 1981 och driftsattes under 1982, kördes på en ABC 80, en dator-
modell från företaget Luxor. Även BOBS program gjordes av en student vid system-
vetenskapliga linjen, Bo Gustafson.

Systemet fick därför internt även heta ”Bosses
beställningssystem”.

Till raden av egenutvecklade dataprogram kunde 1982 även tillfogas ett system för
framställning av katalogkort. Systemet konverterade poster från LIBRIS till katalog-
kortsformat. Programmet hade skrivits i språket BASIC och kördes på en ABC 800
ytterligare en Luxordator; företaget innehade i början av 80-talet cirka 80 procent av
den svenska mikrodatormarknaden.

AFRIKA (Automatiska fjärrlånerutiner i ett
kraftfullt arrangemang) var ett fjärrlånesystem som driftsattes under 1984. Detta hade
sprungit ur projektet Bättre förvärvsbeslut med datorstödda fjärrlånerutiner och
kördes på två separata persondatorer av typen Ericsson STEP 1, den ena för inmatning
av beställningar och den andra för registrering av utlån. Eftersom en nätverks-
anslutning mellan de båda datorerna saknades använde man sig av disketter för
kommunikationen mellan dem. Systemet rönte en viss uppmärksamhet även inter-
nationellt och beskrevs i en artikel i tidskriften Interlending and Document Supply
från 1985.

Ännu förekom dock en påtaglig ambivalens kring bibliotekens datorisering – och
samhällets över lag. Bo Jernberg minns från tiden som student vid bibliotekarie-
utbildningen i mitten av 1970-talet att det fanns en utbredd uppfattning bland studie-
kamraterna att datorisering var något
samhällsfientligt. ”Det skulle vara samarbete
mellan människor, inte datorer emellan. Det
var många som hade den åsikten”, säger han.
Också vid LiUB var införandet av datorer i
biblioteksarbetet en omdiskuterad fråga. Inte
minst diskuterade man vilka eventuella hälso-
effekter arbetet vid terminalerna kunde ha på
längre sikt. I personaltidningen Blink skojades
friskt om datorernas intåg. En illustration
framställde en dator som en obevekligt
framrullande stridsvagn och i en skämt-
teckning publicerad 1984 dyrkade biblioteks-
personalen sin nya dator men brydde sig inte
längre om de väntande låntagarna.

Ett
centralt tema i diskussionen var i vilken grad
datorisering och automatisering drevs för sin
egen skull respektive i vilken utsträckning
datorerna dikterade arbetet och vice versa.

År
1987 kände sig överbibliotekarie Birgitta
Bergdahl föranledd att argumentera för da-
toriseringens fördelar, då hon citerade Harry
Järvs ord: ”datorer kan vara dåliga, men för biblioteken är dom bra”.

Men vid LiUB fanns otvetydigt ett stort intresse för den senaste tekniken. I decem-
ber 1984 tillsattes en arbetsgrupp för ADB-frågor vars syfte var att bevaka utvecklingen
på området och diskutera olika lösningar som kunde bli aktuella för LiUB. I gruppen
ingick bland annat överbibliotekarien, biblioteksingenjören och ytterligare
representanter för de anställda respektive de fackliga organisationerna.

ADB-grupp-
en var direkt underställd biblioteksnämnden, bibliotekets dåvarande beslutande or-
gan. Thomas Trakell, som var en av ADB-gruppens medlemmar, menar att man i bör-
jan satsade på att automatisera de befintliga manuella rutinerna men inte i särskilt hög
utsträckning tänkte på hur man med övergången till datorbaserade system kunde för-
ändra själva rutinerna. Som exempel nämner han att datorer användes för att produ-
cera analoga katalogkort, istället för att ge tillgång till en datoriserad bibliotekskatalog.
Men införandet av datorer som hjälpmedel i arbetet var ändå ett första steg i en ut-
veckling som på sikt skulle få långtgående konsekvenser.

Datorer hade använts för informationssökning redan under tidigt 1970-tal. Vid Lin-
köpings högskolas bibliotek upprättades en dokumentalistfunktion där sökningar ut-
fördes för forskares räkning. Statens råd för vetenskaplig information och doku-
mentation (SINFDOK) anordnade en dokumentalistutbildning, och till den skickades
Inger Melin, som då var amanuens vid LiHB, av överbibliotekarien Hans Baude. Efter
utbildningen blev hon LiHB:s dokumentalist. Hon berättar att man i början främst
satsade på en tjänst som kallades ”selektiv delgivning av information” (SDI), som inne-
bar att dokumentalisten för enskilda forskares räkning satte upp en sökprofil som se-
dan kördes mot magnetbandslagrad information vid Kungliga tekniska högskolan i
Stockholm. Sommaren 1972 inleddes även försöksverksamhet med den biomedicinska
databasen MEDLINE. Under verksamhetsåret 1972–1973 genomfördes i MEDLINE
378 sökningar vid LiHB, vilket noggrant redovisades i bibliotekets verksamhets-
berättelse.

Årsskiftet 1975–1976 hade man tillgång till databaser även inom teknik, natur-
vetenskap och ekonomi och från 1984 inom humaniora och samhällsvetenskap. Data-
basleverantörerna hette Lockheed/DIALOG och ESA/RECON, namn som gav tydliga
antydningar om deras högteknologiska påbrå. Som dokumentalist var det dock en ut-
maning att behärska samtliga ämnesområden, framhåller Inger. ”Man fick sitta och
fejka på något sätt att man förstod vad det stod.”
Lite enklare blev det när ytterligare
dokumentalister anställdes och man kunde bli mer ämnesspecialiserad.
Användningen av databaserna begränsades dock av långsamma uppkopplingar och
höga kostnader. Enligt uppgifter från 1987 kunde en enda sökning i en databas kosta
allting mellan 100 och 1500 kronor.

Bo Jernberg, som började på LiUB 1975 och som
dokumentalist utförde databassökningar, framhåller att detta ställde vissa krav på
själva sökningarna: ”Man betalade en minuttaxa plus en taxa för varje post man tog
fram. Det var inte som vi är vana med nu, att man slänger in någonting och får 50 000
träffar och sedan bläddrar bland dem.”

Förutom att tiden som uppkopplad var dyrbar, kostade alltså varje postvisning ett
visst fast belopp, vilket var detsamma oavsett om man tog fram samma information en
eller flera gånger. Det blev därför av vikt att begränsa träffmängderna med hjälp av en
precist formulerad sökfråga. Träfflistan kunde sedan skrivas ut på plats, men möjlig-
heten fanns även att beställa en mer högkvalitativ utskrift från databasleverantören,
ofta hemmahörande i Kalifornien eller någon annan avlägsen plats i världen. En vecka
senare levererades listan med post.
Under 1980-talet introducerades databaser på CD-ROM. Medan de onlinebaserade
databaserna främst hanterades av dokumentalisterna, medförde denna nya teknik att
användarna i större utsträckning själva fick direkt tillgång till sökgränssnitten.

Efter-
som enskilda sökningar inte kostade pengar blev denna faktor inte längre begränsande
för användningen.
Vid sidan av databaserad informationssökning var tryckta bibliografier och olika
typer av referat- och indexpublikationer alltjämt viktiga arbetsredskap. Current Con-
tents hette en serie veckovis utgivna häften med innehållsförteckningarna ur de viktig-
aste tidskrifterna inom ett flertal ämnesområden. Bibliotekets kortkatalog var likaledes
ett viktigt hjälpmedel då LIBRIS-terminalerna i början av 1980-talet ännu inte kunde
användas för ämnesbaserade sökningar.

Vid sidan av förvärvssystemet BOBS fanns vid LiUB ett separat system för periodika-
förvärv, kallat BORST (Bevaknings- och registersystem för tidskrifter). BORST hade
skapats 1976 med Saab-bibliotekets motsvarande system som modell.

Under 1985
togs detta ur drift. Tanken väcktes att ersätta BORST och BOBS med ett helt nytt för-
värvssystem.

Efter en genomgång av olika alternativ beslöts att en projektgrupp
skulle titta närmare på det kanadensiska företaget Geacs förvärvsmodul, som var en av
delarna i ett integrerat bibliotekssystem som ursprungligen hade utvecklats som ett
lager- och försäljningssystem för apoteksprodukter.

Förvärvsmodulen bedömdes
uppfylla de behov som LiUB hade av ett dylikt system och Biblioteksnämnden beslut-
ade därför att upphandling av Geac-systemet skulle inledas. Kontraktet med Geac
signerades den 18 november 1986.
Den nya förvärvsmodulen döptes internt till EMIL (Exklusivt om media i Lin-
köping). Ett aber gällde kommunikationen med LIBRIS, som till en början endast
kunde lösas med ”skärmbildsöverföring” eller ”skärmstöld”. Metoden gick ut på att
”lura” terminalen genom att beordra en utskrift som i själva verket inte skickades till
en skrivare utan hamnade i en annan dator.

Medan LiUB i fråga om lånesystem alltså inledningsvis var ett av de bibliotek som
hade satsat på egenutveckling av ett sådant, fanns det andra som valt att upphandla
system på marknaden. Stockholms universitetsbibliotek (SUB) blev först bland de
svenska vetenskapliga biblioteken med ett lokalt lånesystem genom att anskaffa Geacs
lånemodul. Utlåningsmodul och katalog driftsattes där under 1985 och 1986.

Efter
att LIBCEPT-projektet avslutats blev denna väg aktuell även för LiUB, som 1987 erhöll
medel från PKbanken för anskaffning av ett lokalt bibliotekssystem. Banken donerade
som helhet nära 5 miljoner kronor till Linköpings universitet, varav 1,3 miljoner var
reserverade för ett nytt biblioteksdatasystem.

Under 1988 beslutade en arbetsgrupp inom bibliotekets ADB-grupp i lånesystems-
frågan att rekommendera en riktad upphandling mot Geac.

Att man redan använde
sig av systemets förvärvsmodul var en av anledningarna till att även välja lånemodulen.
Ett annat skäl var att systemet nu var i drift vid SUB och att man gemensamt skulle
kunna upprätta ett svenskt användarnätverk.

Vid det första nätverksmötet kom LiUB
och SUB överens om att samarbeta kring en gemensam operatörsutbildning, använda
varandras översättningar av ledtexter och kommandon samt gemensamt hitta tekniska
lösningar som tillät att man körde systemet på persondatorer istället för på terminal-
er.

1990-talet var ett årtionde då spelreglerna för bibliotekens verksamhet förändrades i
grunden. Orsaken till detta i ett ord, stavas internet. Liksom många revolutioner stod
dess exakta innebörd inte klar från första början. Att biblioteken skulle satsa på web-
ben var inledningsvis ingen självklarhet, kanske var internet när allt kom omkring bara
en övergående fluga?
Fokus förskjuts nu alltmer från det som brukar benämnas datorisering, att datorer
tas i bruk för fler och fler uppgifter, till digitalisering, att information i allt större ut-
sträckning överförs till och produceras i digital form. Begreppet digitalisering har un-
der 2010-talet även kommit att användas i en bredare betydelse, vilken syftar på över-
gången till ett informationssamhälle. Båda dessa betydelser har hög relevans för biblio-
tekens del. Inom biblioteksvärlden i stort kan utvecklingen sägas ha bemötts av en
blandning av förväntningar och bävan.
Till att börja med har digitaliseringen inneburit att informationsspridningen inom
och mellan biblioteken successivt har blivit alltmer IT-baserad. Olika system för
elektronisk post hade funnits tillgängliga redan på 1980-talet. År 1987 hade LiUB till-
gång till fyra sådana, bland annat ett som hette LMED via LIBRIS'

Av större betydelse
för den interna informationsspridningen fick det 1997 implementerade intranätet, som
väsentligt skulle komma att underlätta samarbete och integration mellan olika avdel-
ningar och kvartersbibliotek. LiUB blev därmed den första enheten på Linköpings
universitet med ett aktivt intranät.
Webbaserade tidskrifter började nu göra entré. De tidiga e-tidskrifterna publicera-
des antingen i form av e-postutskick, eller på fasta webbplatser. En av de första
etablerade vetenskapliga tidskrifter som fanns tillgänglig i en elektronisk version var
Applied Physics Letters. En förutsättning för att få tillgång till denna var att man hade
en prenumeration på den tryckta versionen. Den elektroniska versionens största fördel
var alltså inte att den skulle innebära en kostnadsbesparing utan framför allt de för-
bättrade sökmöjligheterna.

De ständigt ökande priserna på tidskrifts-
prenumerationer och en hårdare reglering av användningen från förlagens sida kom
att bli en allt större utmaning för biblioteken. Det var heller inte alla användare som
accepterade tanken att e-tidskrifterna skulle vara ett fullgott alternativ till tryckta
publikationer och menade att man ville fortsätta använda tryckta tidskrifter även om
elektroniska skulle finnas till hands. Forskare varnade för att internet skulle innebära
en försämring av möjligheterna att kvalitetsvärdera vetenskapliga källor.

Likväl blev e-tidskriften snart det dominerande formatet av vetenskaplig tidskrift
och hade kring år 2000 fått ett allt större genomslag.

I december 1994 tillsatte Linköpings universitetsbiblioteks styrelse en ”Internet-
grupp” bestående av nio medlemmar och vars uppgift var att ”bevaka vad som händer
och sker på Internet-fronten”.

Gruppen skulle ”informera om Internets möjligheter
och användningsområden” men fick också ett övergripande ansvar för den utåtriktade
elektroniskt lagrade informationen
om universitetsbiblioteket. En första
hemsida för LiUB lades upp 1996.
Bibliotekets intresse för webben inne-
bar att man skaffat sig en kompetens
som ännu inte var allmänt spridd.
Exempelvis kom personal vid
Kvartersbibliotek A att undervisa an-
nan universitetspersonal om hur man
kunde navigera på webben.

Digitaliseringen visade sig således
inte bara innebära risker för biblio-
tekens verksamhet utan bjöd också på
nya möjligheter. I december 1995 började Humanistiska biblioteket att låna ut bärbara
datorer till studenter. Ett elektroniskt förlag, Linköping University Electronic Press,
inrättades vid Linköpings universitet i april 1996 och skulle sedermera komma att lägg-
as under biblioteket. Ungefär vid samma tid började man på LiUB lägga upp så kallade
ämnesportaler för att vägleda användarna i olika ämnesrelaterade resurser på internet.
Under 1990-talet skedde även en trevande start för självservice och förbättrade
stöldskyddssystem för de fysiska samlingarna. I mitten av 1990-talet restes krav från
studenter om bättre stöldskydd på kvartersbiblioteken vid LiU och studenttidningen
Linsen rapporterade om omfattande stölder av kurslitteratur och andra böcker.93 Som
ett svar på studenternas önskemål installerades stöldskyddsbågar på Humanistiska
biblioteket och böckerna började magnetmärkas.
Streckkodsmärkning av biblioteks-
material innebar en förenklad systemmässig hantering och att självutlånings-
automater kunde tas i drift.

Under 2000-talets två första decennier har digitaliseringen haft stor påverkan på
traditionella bibliotekstjänster, men har också inneburit att biblioteken hittat nya roll-
er och funktioner. Det förstnämnda gäller inte minst i form av en omfattande tillväxt
av de elektroniska samlingarna, det vill säga e-tidskrifter och e-böcker. År 2001 ut-
gjorde e-resursernas andel av LiUB:s mediakostnader 14 procent, vilka hade ökat till
hela 76 procent år 2011.
Medan e-tidskrifterna ganska snabbt kom att ersätta de
tryckta tidskrifterna inom de flesta forskningsområden, har e-böckerna haft svårare att
etablera sig som det självklara alternativet. Olika IT-lösningar har även fått stor be-
tydelse för hanteringen av de fysiska samlingarna. LiUB var det första forsknings-
biblioteket i Sverige som började använda RFID (Radio Frequency Identification). Ge-
nom en koncentrerad insats från personalen försågs sommaren 2006 merparten ex-
emplar i bibliotekets samlingar, närmare 425 000 böcker, med RFID-chip.

RFID-
tekniken har i kombination med utlåningsautomater och återlämningsmaskiner ytter-
ligare underlättat självservice vid lån och återlämning av biblioteksmaterial, och har
därför karaktäriserats som en mindre revolution.
Flytande samlingar, att bibliotekets böcker inte har fasta hembibliotek utan stannar
på det LiU-bibliotek där de återlämnas, infördes i samband med övergången från SAB-
systemet till Dewey decimalklassifikation (DDK) som hylluppställningssystem för
böcker år 2011.

Med hjälp av den lokala katalogen eller söktjänsten UniSearch kan
ett exemplars aktuella placering alltid kontrolleras och sedan beställas till det bibliotek
låntagaren så önskar. Den främsta effekten av införandet av flytande samlingar är att
transporterna mellan biblioteken minskat avsevärt.

Ett annat område där digitaliseringen fortgått som en förlängning av datoriseringen
är implementeringen av olika system. I en rapport från 2014 listades 43 olika system
som personalen vid Linköpings universitetsbibliotek jobbade med i sitt dagliga arbete,
och detta, konstaterade rapportens för-
fattare, representerade bara ett urval av det
totala antalet.

Av dessa klassificerades 31
som interna system och 12 som externa.
Datasystemen, som till en början främst ut-
gjorde stödverktyg för personalens arbete,
har alltmer blivit en avgörande förutsättning
för användarnas möjligheter att ta del av
bibliotekets tjänster. Idag sker en stor del av
interaktionen mellan bibliotek och an-
vändare via webbaserade söktjänster,
kontaktkanaler som e-post och chatt, bok-
nings- och beställningsformulär, liksom ut-
lånings- och återlämningsmaskiner. För
biblioteken har detta inneburit att systemens
funktionalitet blivit av allt större betydelse.
LiUB startade 2014 därför med användbar-
hetstester av olika webbaserade tjänster med
syftet att förbättra deras funktionalitet och
tillgänglighet för användarna. Med hjälp av
för ändamålet rekryterade testdeltagare, ofta
studenter, testas olika system genom att låta
testdeltagaren utföra ett antal uppgifter som
följs av observatörer på plats och ytterligare personer via fjärranslutning. Genom att
testdeltagaren uppmanas att tänka högt vid genomförandet av de olika uppgifterna kan
man identifiera brister i systemen som annars inte skulle ha uppmärksammats.

Informationssökning är idag för många synonymt med att googla, vilket i sin tur
påverkar studenternas förväntningar på de sökverktyg de möter i sina studier. Under
2010-talet har många svenska forskningsbibliotek skaffat så kallade discoverysystem,
som tillåter integrerad sökning i bibliotekets katalog och flertalet tillgängliga databaser
med hjälp av gemensamma sökbara index. För användarna innebär det att man inte
behöver välja en specifik databas utan kan hitta vad man behöver i en samlad söktjänst
och sedan länkas vidare därifrån till önskad artikel, rapport eller bok. Discovery-
systemen har i viss utsträckning utformats att efterlikna upplevelsen av att söka i
Google

Linköpings universitetsbiblioteks första discoverysystem, LiUBSearch, togs i drift
2008. År 2012 upphandlade man EBSCO:s discoverytjänst, som lokalt döptes till Uni-
Search. Systemet har med hjälp av leverantören genomgått en rad lokala anpassningar
vad gäller gränssnitt och sökfunktionalitet. Delvis som ett resultat av implement-
erandet av sitt discoverysystem beslöt LiUB år 2015 att avveckla sin dåvarande sepa-
rata onlinekatalog.
Egenutvecklade system, som var vanligt förekommande under det tidiga 1980-talet,
har även sett dagens ljus på 2010-talet. Årsskiftet 2013–2014 togs ett nytt fjärrlåne-
system i drift som en ersättning för SAGA-systemet, som höll på att avvecklas i sin
dåvarande form. SAGA, som var utvecklat vid Karolinska institutets bibliotek, använ-
des av ett konsortium bestående av 13 universitets- och högskolebibliotek i Sverige,
däribland LiUB som hade anslutit sig 2003. Medan flera tidigare SAGA-bibliotek lade
ner ett stort arbete på att ta fram helt nya fjärrlånesystem från grunden, valde LiUB en
mer minimalistisk lösning som byggde på rutiner i LIBRIS fjärrlån i kombination med
bibliotekets lokala system Symphony. Den bärande idén ”var att inte skapa ett nytt
gränssnitt för användarna utan istället använda befintliga funktioner”.

Mycket av bibliotekets verksamhet har också indirekt berörts av digitaliseringen.
Inom universitetsvärlden har det blivit vanligt att mäta och utvärdera forskares
publiceringsproduktivitet med hjälp av bibliometri. Bibliometriska analyser av insti-
tutioner och forskargrupper utförs sedan 2008 vid LiUB med hjälp av citeringsdata
hämtad från externa databaser och egenutvecklade beräkningsprogram. Arbetet mot
plagiering, ett ökande problem inom universitetsvärlden, är en annan nisch där biblio-
teket har profilerat sig under senare år, bland annat genom undervisnings- och
informationsinsatser liksom webbaserade stödresurser. Bibliotekets kompetens inom
detta område började mer systematiskt byggas upp från slutet av 2008, bland annat
genom deltagande i Högskoleverkets seminarieserie om plagiering.

Likaså har LiUB
liksom många andra universitets- och högskolebibliotek börjat undervisa i och erbjuda
support för referenshanteringsprogram, det vill säga programvaror som hjälper till att
organisera dokument och korrekt formatera referenser och litteraturlistor. Det yttersta
syftet med detta är att höja kvalitén på studenternas examensarbeten.

En aspekt av digitaliseringen är att biblioteken behövt anpassa sig efter en snabbt för-
änderlig omvärld där deras identitet inte längre är lika självklar som tidigare. Samtidigt
har detta inneburit att man kunnat vidga sin verksamhet till nya områden. Kommuni-
kationen med användarna får därmed en särskilt betydelsefull roll, vilket idag bland
annat tar sig uttryck i användarundersökningar i form av enkäter, intervjustudier och
så kallad UX-metodik

samt att biblioteken är aktiva på sociala medier. Idag satsar
flera universitetsbibliotek på digitala labb och så kallade makerspaces, verksamheter
som på förhand kanske inte har varit självklara att organisera inom bibliotekens ram.

Så har tidigare också varit fallet med numera väletablerade verksamheter såsom biblio-
metri och arbetet mot plagiering.
Digitalisering är således en utveckling som berör i stort sett samtliga bibliotekets
verksamheter, något som också satt sina spår i vår inställning till tekniken. Det som
kanske framför allt skiljer dagens diskussion kring digitalisering från den på 1980-talet
om datorisering är att vi tar denna utveckling för självklar och given. Under 1980-talet
kunde man ännu diskutera datoriseringens för- och nackdelar. Någon motsvarande
diskussion kring digitalisering finns knappast idag, kanske främst därför att olika digi-
tala miljöer numera helt genomsyrar vår vardag. Systemen har blivit en självklar del av
biblioteksarbetet, och kanske också en del av oss som jobbar i dem. 1980-talet var, kan
vi i efterhand konstatera, en period då fler och fler arbetsmoment automatiserades,
vilket inte bara förändrade arbetet utan på sikt också förändrade biblioteken i grunden



LIBRIS: https://sv.wikipedia.org/wiki/Libris_(bibliotekskatalog)