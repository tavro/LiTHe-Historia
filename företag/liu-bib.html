<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<link rel="stylesheet" href="../styles.css" />
        <title>LiU Bibliotek</title>
	</head>
	<body>
		<div class="info-box">
            <h3>Ursäkta Röran!</h3>
            <p>Jag ber om ursäkt för den tillfälliga oordningen. Denna sida är för närvarande under utveckling och kommer att bli en del av ett historieprojekt om Linköpings Universitet. Projektet leds av mig, Tyson Horvath, civilingenjörsstudent inom mjukvaruteknik vid LiTH. Om du har synpunkter eller önskar bidra till projektet, är du varmt välkommen att kontakta mig på <a href="mailto:isak.horvath@d-sektionen.se">isak.horvath@d-sektionen.se</a>. Alla typer av material som på något sätt relaterar till universitetets historia, dess föreningar eller utbildningar är mycket uppskattade.</p>
            <p>Tack för ditt bidrag!</p>
            <p>//Tyson</p>
        </div>
        <h1>LiU Bibliotek</h1>  
		<p>Linköpings högskolas bibliotek startades 1969 och inrymdes då i den gamla linnefabrikens lokaler på Platensgatan 26, detta var dock endast en temporär lösning.</p>
		<p>I anslutning till högskolans nya lokaler 1970 behövde även en biblioteksverksamhet byggas upp. Ett mindre bibliotek med teknisk litteratur och ett fåtal läsplatser etablerades i A-huset på Campus Valla under 1970 och sommaren 1971 flyttade också bibliotekets centrala funktioner från Platensgatan till det nya campusområdet i Linköpings sydöstra del.</p>
		<p>Centralbiblioteket flyttade in i sina lokaler om cirka 2000 kvadratmeter i det som då hette kvarter 2, men som snart skulle döpas om till hus B, sommaren 1971.</p>
		<p>I det interna informationsorganet LiH meddelar kunde högskolans anställda i september 1971 läsa att en telex nu installerats i Centralbiblioteket. Denna användes i första hand för att skicka fjärrlånebeställningar till andra bibliotek men var även tillgänglig för anställda som behövde skicka meddelanden. En avgift på 50 öre per sändningsminut debiterades för den som använde den. I september 1972 startade biblioteket även försöksverksamhet med telefax. ”Telefaksimilnätverket” omfattade dock ännu så länge bara fem bibliotek i Sverige, Norge, Finland och Danmark.</p>
		<p>År 1973 inrättades även ett kvartersbibliotek i hus A. Syftet med detta var att betjäna Ekonomiska institutionen (EKI) och Institutionen för konstruktions- och produktionsteknik (IKP). En del av Centralbibliotekets samlingar flyttades till A-huset, som tillsammans med böcker och tidskrifter från de båda institutionerna kom att utgöra stomme i det nya kvartersbibliotekets samlingar. Kvartersbibliotek A (KA) var således både ett bibliotek för ekonomi och för teknik. Biblioteket, med lokalytor omfattade 360 kvadratmeter, öppnade sina portar den 17 december 1973 med formell start den 1 januari 1974.</p>
		<p>Enligt de ursprungliga expansionsplanerna för Campus Valla skulle ”kvarter 3” vara uppfört 1978/79 och i detta ett nytt humanistiskt bibliotek inrymt. Projektet blev dock försenat och slutfördes först i juni 1980.  Humanistiska biblioteket skulle enligt 1972 års lokalprogram vid inflyttningen också överta funktionen som centralbibliotek. Sommaren 1980 överflyttades därför utöver samlingarna från biblioteket på Platensgatan personal från det tidigare centralbiblioteket i B-huset, som nu omvandlades till Kvartersbibliotek B (KB). Även magasinerad litteratur, referenslitteratur och bibliografier samt kortkatalogen överfördes från hus B till det nya biblioteket i hus D. Humanistiska biblioteket (HB) förfogade när det flyttade in i D-huset över en lokalyta av cirka 3500 kvadratmeter och därutöver 1000 kvadratmeter administrationslokaler. Detta var dock mindre än vad som ursprungligen hade utlovats, men enligt vad som överbibliotekarie Kari Marklund har karaktäriserat som en kupp tillfogades biblioteket en entresolvåning, som väsentligt bidrog med ett tillskott av lokalyta.</p>
		<p>Jämfört med de mer industriliknande bibliotekslokalerna i B-huset fick de i D-huset en mer utpräglat estetisk utformning, bland annat med hjälp av framträdande konstverk. Besökare som steg in genom entrédörrarna möttes av Ikaros, ”en skulptural utsmyckning i form av flygkroppar och intarsiagolv” av konstnären Eberhard Höll. Verket hade dock tillkommit utifrån ett missförstånd från konstnärens sida, som har berättat att han uppfattat att biblioteket skulle vara tekniskt-naturvetenskapligt. I andra ändan av lokalen kunde man skåda Nils G. Stenqvists Ancylus, ett verk bland annat bestående av runda stenar placerade i en stenkista som skulle erinra om den så kallade Ancylussjöns forna strandlinje som ska ha gått alldeles i närheten.</p>
		<p>Redan när de första biblioteken på Valla byggdes upp i början av 1970-talet var den tekniska utvecklingen en drivande faktor för hur verksamheten organiserades. Exempelvis var tanken att Kvartersbibliotek A skulle klara sig utan en konventionell kortkatalog. I verksamhetsberättelsen för 1972-1973 skriver överbibliotekarien Hans Baude att  ”inom ramen för LIBRIS-projektet kommer för första gången en fullständig katalogprodukt i mikroformat att uttagas från bibliotekets magnetbandslagrade kataloginformation”.</p>
		<p>KA var det enda kvartersbiblioteket som när det startade inte ens hade en kortkatalog över sitt eget bestånd. Framväxten av elektronisk publicering och webbens genomslag på 1990-talet innebar genomgripande och snabba förändringar för forskningsbiblioteken. KA investerade 1996 i en samling om 600 CD-ROM-skivor med ekonomitidskrifter. Att ha tidskrifterna tillgängliga elektroniskt sågs som ett stort framsteg ur sökbarhets- och tillgänglighetsperspektiv. Ekonomernas forskarskola IMIE trodde också på idén och bidrog med 200 000 kronor för inköpet.</p>
		<p>LUP-kommittén för Linköping föreslog i februari 1972 ”en lokalmässig decentralisering av biblioteksservicen inom Vallaområdet”.</p>
		<p>Vid flytten omvandlades lokalerna på Platensgatan till ett kvartersbibliotek för humaniora och samhällsvetenskap. Då Centralbiblioteket även skulle fungera som kvartersbibliotek för forskningsverksamheter och utbildningar förlagda till B-huset samlades där den ekonomiska, tekniska och naturvetenskapliga litteraturen. Bibliotekets placering i byggnadens södra ända uppfattades dock som olycklig eftersom den innebar att det hamnade i det som då tillhörde Vallaområdets periferi.</p>
		<p>Att bygga upp ett tekniskt-naturvetenskapligt bibliotek som motsvarade behoven hos den forskning som växte fram innebar flera utmaningar. Eftersom bibliotekets egna samlingar till en början var blygsamma blev fjärrlåneverksamheten - eller interurbanlån med dåtidens terminologi - omfattande. Därtill gällde det att bygga upp personalens kompetens kring de referat-, index- och konferenspublikationer som var av central betydelse för den tekniska och naturvetenskapliga forskningen.</p>
		<p>KB var det av kvartersbiblioteken som servade Institutionen för datavetenskap (IDA) sedan den tillkommit som den första inom den disciplinen i Sverige 1975. Därför blev det också naturligt att Linköpings universitetsbibliotek fick ett särskilt ansvar för tidskrifter inom datavetenskap och elektronik i det under 1990-talet startade nätverket TeknologiBiblioteken, ett samarbete mellan sex specialbibliotek med teknisk och naturvetenskaplig inriktning. Även KA kom med tiden att få ett breddat uppdrag bland annat som en följd av den 1994 tillkomna utbildningen i affärsjuridik. År 1996 fick LiUB status som European Documentation Centre (EDC), vilket innebär att det ingår i ett nätverk av bibliotek som erhåller och tillgängliggör officiella publikationer från Europeiska unionens publikationsbyrå. Vid invigningen i februari 1996 var LiUB det nionde biblioteket i Sverige som erhöll EDC-status. Samlingen inrymdes i ett särskilt rum på KA och till EDC-bibliotekarie utsågs Anna Bladh.</p>
		<p>Humanistiska biblioteket kom med flytten till Campus Valla 1980 att organisatoriskt inta rollen av huvudbibliotek för hela LiUB, men fick därmed också ett breddat kundunderlag. Under 2003 uppmättes det genomsnittliga besöksantalet på HB till 7500 per vecka. Trots att det länge varit det största biblioteket vid LiU har det kanske inte alltid ansetts leva upp till bilden av ett traditionellt bibliotek för humanistisk och samhällsvetenskaplig forskning.</p>
		<p>Efter 1986 års omorganisation hade LiUB organiserats i olika ämnesbaserade kundtjänstenheter, vilket exempelvis innebar att KA kom att ingå både i enheten Teknik/naturvetenskap och i Humaniora/samhällsvetenskap och Tema. År 2000 avskaffades kundtjänstenheterna till förmån för en campusbaserad organisation. </p>
		<p>För de Vallabaserade bibliotekens del innebar det att Kvartersbiliotek A och B samt Humanistiska biblioteket gjordes till en gemensam avdelning med namnet Campus Valla. Helena Wedborn blev Campus Vallas första avdelningschef.</p>
		<p>Själva begreppet kvartersbibliotek ansågs vid det här laget överspelat och 2003 utlystes en tävling om nya namn på Kvartersbibliotek B och Humanistiska biblioteket. Enligt ett förslag från LiUB-medarbetaren Ursula Nielsen döptes Kvartersbibliotek B om till Teknisk-naturvetenskapliga biblioteket, förkortat TekNat (internt även kallat TB), samtidigt som Humanistiska biblioteket blev Humanistisk-samhällsvetenskapliga biblioteket, HumSam.</p>
		<p>Centralbiblioteket i B-huset hade när det inrättades 1971 en särskild avdelning med kurslitteratur men det var ändå tydligt att studenterna utgjorde en underordnad användarkategori i förhållande till forskarna. </p>
		<p>Det något senare tillkomna grannbiblioteket i A-huset var i större utsträckning såväl ett forskar- som studentbibliotek. </p>
		<p>Enligt en undersökning från 1983 utgjorde studenterna 49 procent av kundunderlaget vid KA:s informations- och lånedisk. Motsvarande siffra för KB var 35 procent. Studenterna var också flitiga nyttjare av bibliotekets kopiatorer och i ett inlägg i personaltidningen LiUB-bladet 1978 rapporteras från KA att ”eftersom kopieringen av icke-biblioteksmaterial antagit sådana proportioner att den klart stör biblioteksverksamheten diskuteras också möjligheten att överföra denna typ av kopiering till annan huvudman”.</p>
		<p>Marianne Hällgren, var föreståndare på KB under 1970- och 80-talen och överbibliotekarie under 1990- och 2000-talet. Under 1990-talet skedde en omfattande tillväxt av antalet studenter och denna studentgeneration, framhåller Marianne, kom att uppfatta studierna mer som ett jobb och biblioteket och andra läsplatser på campus fick alltmer en funktion som arbetsplats. Studenterna kom att ägna allt mer tid åt att sitta och plugga på biblioteket snarare än hemma i studentbostaden.</p>
		<p>Kvartersbibliotek B hade före ombyggnationen i slutet av 1990-talet två våningsplan.</p>
		<p>Samtidigt har utvecklingen mot elektroniska tidskrifter medfört att forskarna inom de tidskriftscentrerade disciplinerna inte längre behöver gå till biblioteket för att läsa de senaste forskningsrönen. Tack vare bibliotekets prenumerationer kommer de åt e-tidskrifterna på sina tjänsterum eller var helst de råkar befinna sig. </p>
		<p>Eftersom kvartersbiblioteken i stor utsträckning på 1990-talet omvandlats till studentbibliotek blev det alltmer angeläget att marknadsföra dem även bland studentgrupper som av tradition inte var de mest flitiga biblioteksnyttjarna, exempelvis den tekniska fakultetens studenter. År 2007 blev Teknisk-naturvetenskapliga biblioteket en av hållplatserna på faddermottagningarna av nya teknologstudenter. I början av höstterminen 2007 välkomnades 700 studenter med en kort biblioteksintroduktion.</p>
		<p>Historien om kvartersbiblioteken på Valla är också den om åtskilliga ombyggnationer och sammanslagningar. Efter att Humanistiska biblioteket flyttat till D-huset och övertagit det tidigare Centralbibliotekets roll fanns B-husets bibliotek kvar i sina nu ganska överdimensionerade lokaler fram till oktober 1982. En ombyggnation av hus B innebar att biblioteket under en längre tid fick inrymmas i tillfälliga lokaler, det så kallade mini-KB (vilket återuppstod vid en ombyggnation omkring tjugo år senare). Vid årsskiftet 1983-1984 flyttade biblioteket in i sina nya lokaler med en yta av cirka 800 kvadratmeter fördelat på två våningsplan, centralt belägna i B-huset. Verksamhetsberättelsen från 1983-1984 kunde rapportera om en väsentligt förbättrad situation: biblioteket har vidgat sin kundkrets och utlånen har stadigt ökat under våren.</p>
		<p>Under 1992-1993 genomfördes en ombyggnation då en ny läsesal tillkom, låne-expedition och informationsdisk flyttades och personalen fick nya tjänsterum.</p>
		<p>Nästa större ombyggnadsfas inföll under perioden kring sekelskiftet 2000. Under en ombyggnation åren 1998-2000 ändrades bibliotekets planlösning. Från att tidigare ha varit fördelad på två våningar förlades lokalen till ett enda plan. År 2003 konverterades bibliotekets läsesal till att även kunna fungera som undervisningslokal. År 2011 förminskades och omdisponerades bibliotekets ytor som en kedjereaktion på framförda önskemål om studentkök. Då Institutionen för systemteknik (ISY) behövt avsätta möteslokaler för detta ändamål togs delar av bibliotekets yta i besittning som kompensation. Trots en minskning av TekNat:s ytor med 20 procent utökades även vid denna ombyggnation antalet läsplatser.</p>
		<p>Bernt Håkansson, som började på KB 1987, erinrar att han möttes av ett bibliotek  ”med många hyllor och ett fåtal platser att sitta vid”. Under hans tid som platschef vid biblioteket hann dock antalet läsplatser utökas rejält. TekNat blev successivt en alltmer populär studieplats, inte minst för internationella studenter på magisternivå.</p>
		<p>Lokalerna skulle också komma att utgöra en nyckelfråga vid Kvartersbibliotek A. Inflöde av dagsljus saknades inledningsvis helt, taket läckte med resultat att det bildades pölar i lokalen vid nederbörd, och personalen hade sina arbetsplatser ute i bokhallen. Arbetsmiljön för personal och besökare var således långt ifrån idealisk. Hösten 1983 byggdes biblioteket om, vilket ledde till en förbättring av den fysiska miljön. Trots det framstod KA:s lokaler och resurser mot slutet av 1980-talet som otillräckliga för att tillgodose behoven. </p>
		<p>Verksamhetsberättelsen för 1989-1990 pekade på det skriande behovet av läsplatser: Det är däremot mycket problematiskt, att universitetet inte heller under detta år funnit en långsiktig lösning för kvartersbibliotek A (KA), där situationen nu är ohållbar. Det finns allt som allt 32 läsplatser istället för de 200 som med hänsyn till studerandeunderlaget borde finnas enligt gällande normer.</p>
		<p>Även bristen på arbetsrum och en underdimensionerad personalstyrka framstod med tiden som pressande problem som krävde åtgärd. Diskussioner med EKI och IKP om bibliotekets framtida verksamhet i A-huset ledde inte till önskvärda framsteg. Olika planer dryftades, varav den längst framskridna gällde en lösning som gick ut på att slå samman KA med KB i en gemensam lokal i hus C. Planen kunde dock inte realiseras, bland annat på grund av motstånd från flera institutioner att behöva offra undervisningslokaler i C-huset.</p>
		<p>Då varken en sammanslagning eller personalförstärkning gick att få till stånd togs beslutet om nedläggning av KA i december 2000.</p>
		<p>Samlingar och personal fördelades under våren 2001 på biblioteken i B-huset och D-huset. </p>
		<p>Till Kvartersbibliotek B överfördes den tekniska litteraturen och till Humanistiska biblioteket den ekonomiska. Nedläggningen väckte protester från institutions- och studenthåll. Som en kompromissåtgärd tillsattes en arbetsgrupp bestående av prefekter, studentrepresentanter och bibliotekarier för att diskutera utnyttjandet av de tidigare bibliotekslokalerna i A-huset. Ett projekt kallat Det virtuella studielanskapet initierades. Det gick ut på att skapa webbsidor med biblioteksresurser kopplade till enskilda kurser samt att i KA:s tidigare lokaler inrätta en studieverkstad utrustad med datorer, viss referenslitteratur, ett urval tidskrifter och dagstidningar. Studieverkstaden skulle vara tillgänglig för studenter dygnet runt och två timmar varje dag bemannad av bibliotekarier för att på plats även fortsättningsvis kunna hjälpa studenter och anställda med informationssökning. Tanken var att skapa en ny sorts arena för interaktion mellan kontaktbibliotekarier, studenter och anställda. Studieverkstaden blev dock aldrig den mötesplats som man hade hoppats på och var efter en tid helt avvecklad.</p>
		<p>Efter en utbyggnad av D-huset invigdes en tillbyggnad av bibliotekslokalen den 11 september 1998. Tillbyggnaden följdes av en renovering av den äldre delen av lokalen då en stor del av samlingarna magasinerades. Ombyggnationen innebar förutom en utökning av lokalytorna, tillkomsten av nya läsesalar, grupprum och undervisningslokaler samt att bibliotekets entré flyttades mot det centrala stråket på Campus Valla, Corson. Biblioteket hade med nyinvigningen av det ombyggda D-huset 1999 blivit till ”hjärtat i nygamla hus D”.</p>
		<p>Humanistiska biblioteket, från 2003 omdöpt till Humanistisk-samhällsvetenskapliga, har genom åren införlivat följande kvartersbibliotek: Beteendevetenskapliga biblioteket när Beteendevetenskapliga institutionen flyttade från Sveagatan (via Platensgatan) till Campus Valla 1989. Temabiblioteket lades ner och flyttade till grannen i D-huset 1998. En sedan långt tillbaka planerad flytt av lärarutbildningarna till Valla genomfördes år 2000, då Lärarutbildningsbiblioteket och dess personal integrerades med HB. När Kvartersbibliotek A stängde 2001 flyttades delar av dess samlingar och personal till HB. Slöjdbiblioteket, som dessförinnan funnits i anslutning till moderinstitutionen på företagsområdet Mjärdevi, införlivades 2004</p>
		<p>I december 2014 slogs TekNat och HumSam samman till ett bibliotek i D-huset med namnet Vallabiblioteket. Möjligheten att i besparingssyfte samla biblioteksverksamheten vid Valla till ett bibliotek hade framförts i början av 1980-talet.</p>
        <p><i>Informationen på denna sida kommer i huvudsak från dokumentet "Ett bibliotek i takt med tiden" av Peter Igelström.</i></p>
	</body>
</html>

Det bibliotek som startade 1967 för att betjäna
den nyinrättade universitetsfilialen på Sveagatan i Linköping var till en början kanske
inte så mycket att skryta med. Detta åtminstone enligt vittnesmål från dem som var
med om bibliotekets första uppbyggnadsfas.

Det medicinska biblioteket inrymdes inledningsvis i lokaler som tidigare hade fungerat som bårhus vid Regionsjukhuset där Ker-
stin Fridén var ensam bibliotekarie; hösten 1969 flyttade biblioteket till nya lokaler vid
matsalsbyggnaden.
Universitetsfilialens kursbibliotek återfanns i en barack på Svea-
gatan 5, officiellt benämnd paviljong 6. Lektorn i nordiska språk, Edwin Lagman, ut-
nämndes till biblioteksprefekt.

Eftersom forskningsbiblioteken saknade gemensamma katalogiseringsregler och
klassifikationssystem fanns liten vägledning i hur saker och ting skulle ordnas. Det var
upp till varje lärosätes bibliotek att bestämma på vilket sätt böckerna skulle ställas upp
och vilka rutiner som skulle gälla vid utlån. Studiebesök, bland annat vid universitets-
filialen i Örebro, kunde ge viss vägledning.
I oktober 1967 besökte lokaltidningen filialen och uppmärksammade bland annat
bibliotekets uppbyggnadsarbete. ”Femtio meter böcker är redan på plats och tillväxten
av beståndet är snabb”, konstaterade Östgöta Correspondenten.

Hösten 1968 hade Allan
Ranius anslutit och tagit över ledningen av filialbiblioteket. Med lång erfarenhet från
folkbibliotekssektorn var han den som först anställdes i bibliotekariebefattning. Bland
de åtgärder han vidtog var att organisera bibliotekets samlingar enligt SAB-systemet
och inleda ett omfattande katalogiseringsarbete. När universitetsfilialens bibliotek gått
samman med de tekniska och medicinska enheterna och bildat Linköpings högskolas
bibliotek under 1969 blev han utsedd till låneavdelningens chef.

Vid sidan av filialbibliotekets ordinarie personal hjälpte ett par timanställda stu-
denter till att bemanna biblioteket under kvällstid. Antalet låntagare uppgick i slutet av juni 1968 till 588, vilket motsvarade nästan varannan av universitetsfilialens stu-
denter. Bibliotekets användning ökade stadigt.

När universitetsfilialens bibliotek uppgick i det nybildade högskolebiblioteket flytt-
ade verksamheten den 9 juni 1969 in i lokaler på Platensgatan 26. ”Högskolenheten i
Linköping” blev lärosätets officiella namn, senare omdöpt till det något mindre byrå-
kratiskt klingande Högskolan i Linköping. En överbibliotekarie hade nu utsetts och
biblioteket stod inför ett intensivt expansionsskede.

Linköpingsmodellens styrka låg i att kvarters-
bibliotekens service skulle kunna skräddarsys i en
nära dialog med användarna och att personalen skulle
ges möjlighet att specialisera sig på ämnesspecifika re-
surser och därmed kunna erbjuda en hög service-
nivå.
Baude insåg även att införandet av ADB (Auto-
matisk databehandling eller IT med dagens termino-
logi) hade potentialen att förbättra bibliotekets service
och möjliggöra rationaliseringsvinster. Kvarters-
bibliotekens samlade bestånd skulle i enlighet med
Linköpingsmodellen betraktas som en gemensam re-
surs, men detta skulle i praktiken fungera endast med
hjälp av en datoriserad katalog där bibliotekens böcker
kunde lokaliseras. År 1971 startade i Linköping
försöksverksamhet med LIBRIS, ett biblioteksdatasystem som vid den här tiden ut-
vecklades av Statskontoret och som utlovade att fylla denna funktion.

Med
högskolereformen 1977 hade lärarutbildningarnas bibliotek inkorporerats som
kvartersbibliotek i universitetsbibliotekets organisation; ytterligare ett bibliotek, det
vid Institutionen för Tema, startade 1981. LiUB hade blivit mottagare av pliktexemplar
1979. Trots nya uppgifter och en utspridning av verksamheten på fler kvartersbibliotek
än vad som ursprungligen hade planerats hade personalstyrkan inte ökat från det sena
1970-talet till 1980-talets mitt. Endast tre av de nu nio kvartersbiblioteken hade fler än
tre anställda, vilket innebar att flera av biblioteken saknade de resurser som krävdes
för att fungera självförsörjande på det sätt som Linköpingsmodellen förutsatte

En annan faktor som hade ändrat på förutsättningarna var teknikutvecklingen.
LIBRIS hade inte kunnat leva upp till alla de förhoppningar man i Linköping ursprung-
ligen hade knutit till systemet, men den tekniska utvecklingen inom biblioteksvärlden
hade gjort betydande framsteg sedan det tidiga 70-talet. Vissa organisationsidéer som
inte hade varit möjliga att förverkliga på grund av att de tekniska förutsättningarna
inte förelåg när biblioteket grundades fanns det nu förutsättningar för att omsätta i
praktik, till exempel att förlägga huvuddelen av katalogiseringsarbetet till kvarters-
biblioteken snarare än centralt.

Den nya organisationsmodellen infördes successivt från och med den 1 juli 1986. I
februari 1987 införde universitetsstyrelsen också en ny finansieringsmodell för
biblioteket. Enligt denna skulle, med undantag av ett basanslag för bibliotekets
administration, tekniska service, pliktleveranshantering och datadrift, från och med
nu fakulteter och grundutbildningsområden betala för sin biblioteksservice. På detta
sätt kunde ”kunderna” i en förhandlingssituation påverka ambitionsnivån på den
service deras respektive område erhöll från biblioteket. Internt introducerade
Bergdahl ett arbete med så kallad nollbasbudgetering, vilket innebär att varje
utgiftspost i alla delar av verksamheten prövas systematiskt.

===

Med Högskolereformen i juli 1977 (H-77) inordnades lärar- och förskollärar-
utbildningarna i högskolan. H-77 innebar även att högskolebiblioteken underställdes
de lokala lärosätenas styrelser.
För LiUB:s del innebar det att Lärarhögskolans bibliotek i Linköping, Slöjdlärar-
seminariets bibliotek i Linköping och Förskollärarseminariets bibliotek i Norrköping
blev en del av dess organisation. Dessa bibliotek skiljde sig på flera sätt från de
kvartersbibliotek som hade inrättats i början av 1970-talet på Valla. De har bland annat
beskrivits som mer lika skol- eller folkbibliotek i sina rutiner än de datoriserade
kvartersbiblioteken i A-huset och B-huset. Studenterna utgjorde deras helt domine-
rande användarkategori.

Inom Linköpings universitetsbiblioteks organisation användes ”Utbildnings-
sektorn” eller ”U-sektorn” som gemensam benämning på denna grupp av bibliotek. Till
U-sektorn räknades även det beteendevetenskapliga bibliotek som hörde till Insti-
tutionen för pedagogik och psykologi, vars upprinnelse var en helt annan än lärar-
utbildningsbibliotekens.

Det bibliotek som hörde till Lärar-
högskolan och dess föregångare hade alltså en
lång historia innan det 1977 omvandlades till
kvartersbibliotek inom LiUB med namnet
Lärarutbildningsbiblioteket (LB). Personalen
omfattade vid övergången en bibliotekarie, en
biblioteksassistent, en assistent och en
bibliotekstjänsteman.

Också vid förskollärarutbildningen på
Fotbollsgatan 2 i Norrköping fanns ett biblio-
tek som i och med H-77 inrättades bland
LiUB:s kvartersbibliotek. Förskollärarutbildningen hade sina rötter i en utbildning till
kindergartenlärarinna som hade tillkommit kring sekelskiftet som den första i sitt slag
i Sverige. Utbildningen hade drivits av Fröbelinstitutet mellan 1909 och 1949, då den
kommunaliserades. Skolöverstyrelsen hade varit huvudman mellan 1963 och 1977.
Innan biblioteket vid Institutionen för förskollärarutbildning blev en del av LiUB
med namnet Norrköpingsbiblioteket (NB) hade det saknat en tjänstgörande biblio-
tekarie. I november 1977 inrättades en bibliotekarietjänst på halvtid. Uppgiften för Maj
Klasson sedan hon tillträtt på denna post blev att med knappa resurser bygga upp verk-
samheten till ett fungerade kvarters-
bibliotek inom LiUB:s organisation.
Biblioteket tjänade vid den här tiden cirka
500 personer vid förskollärarutbildningen
och mer än 700 studenter vid fristående
kurser.

Ett samarbete mellan Utbildnings-
sektorns bibliotek för att samordna in-
köpen av litteratur kom snart igång, vilket
vidareutvecklades till en stödgrupp för
biblioteken inom sektorn. Gruppen hade i
början av 1980-talet möten ungefär två
gånger varje månad.
Ett av syftena med
att upprätta ett antal kundtjänstenheter
vid LiUB:s omorganisation 1986 var att
åstadkomma bärkraftigare enheter än de i
många fall underbemannade kvartersbiblioteken. U-sektorbiblioteken LB, NB och ISL
(senare SB) kom i den nya organisationen att utgöra kundtjänstenheten Lärar-
utbildningarna. Därmed fanns en större personalpool att spela med, vilket ibland
kunde lösa akuta bemanningsproblem.
Lärar- och förskollärarutbildningsbibliotekens samlingar hade delvis ett annat fok-
us än de som fanns på de andra kvartersbiblioteken. Läromedel, barnböcker och
populärlitteratur var litteraturtyper som normalt inte togs in på kvartersbiblioteken
men var viktiga resurser på lärarutbildningarna, där man behövde tillgång till ett be-
stånd som i någon mening återspeglade hela samhället.

Syftet med den anskaffade
populärlitteraturen var dock inte att den skulle fungera som förströelseläsning. Snar-
are handlade det om att tillhandahålla ”skräplitteratur” för att kunna ”visa på av-
skräckande exempel”, enligt en utredning om U-sektorn från 1987.

Kännetecknande
för lärarutbildningsbibliotekens förvärv var också att man i regel köpte in fler exemplar
av varje titel än vad som var brukligt inom LiUB och att Bibliotekstjänsts listor flitigt
användes som inköpshjälpmedel av bibliotekens personal.

Ett problem som i synnerhet drabbade Utbildningssektorns bibliotek var att Lin-
köpingsmodellen föreskrev att man i möjligaste mån skulle undvika ”onödiga”
dubbleringar, det vill säga att en viss litteratur skulle ha sin hemvist på bara ett av
kvartersbiblioteken. U-sektorbibliotekens inträde i organisationen hade till viss del
rubbat på denna modell då deras användare i mångt och mycket hade behov av samma
litteratur, vilket ibland kunde leda till diskussioner sinsemellan om vilket av biblio-
teken som skulle erhålla pliktexemplaren, som LiUB blivit mottagare av 1979.

Med sina förhållandevis gamla anor hade både biblioteket vid Lärarhögskolan och
det vid förskollärarutbildningen i Norrköping äldre litteraturbestånd från tiden innan
de blev en del av LiUB. Det vid Lärarhögskolan kunde med hjälp av ett stipendiebidrag
inventeras under 1983/84. De gamla volymerna hade länge förvarats på skolans vinds-
utrymme, vilket knappast var lämpligt som bokmagasin. Bland fågelspillning och
damm lyckades man dock rädda ett antal titlar som var i så pass gott skick att de kunde
inkorporeras i universitetsbibliotekets samlingar. Detta äldre material är idag inte
minst intressant ur ett utbildningshistoriskt perspektiv. En av Lärarhögskolans gamla
luntor, K. Bormanns Schulkunde für evangelische Volksschullehrer (1862), som
införskaffats av C. L. Anjou, lärarseminariets rektor 1864–1896, kan exempelvis ses
som ett uttryck för det preussiska inflytandet på det svenska utbildningsväsendet
under 1800-talet.

I slutet av 1970-talet började inrättandet av mediotek (senare kallat mediatek) vid
lärarutbildningarna att diskuteras. En referensgrupp för medioteket på Östgötagatan
tillsattes 1981 med Gunnel Nilsson, föreståndare på LB, som sekreterare. De främsta
skälen som åberopades för ett mediotek i referensgruppens yttrande var det ökade in-
slaget av självständigt arbete för studenterna och en ökad förekomst av ämnes-
övergripande projekt inom lärarutbildningarna. Orsaker till denna utveckling var en
krympande ekonomi i högskoleutbildningen och därmed en reducerad volym lärarledd
undervisning samt att den nya läroplanen Lgr 80 betonade grupp- och projektarbeten
och kunskaper om bild- och ljudmedier.
För bibliotekens del skulle detta innebära
en utvidgad funktion som medieverkstad och utlåningscentral för A/V-media. Efter en
långdragen utredningsprocess förverkligades mediateket vid LB först 1993
Utlåning
av bandspelare, videoboxar, kameror och TV-apparater blev nu ett betydande inslag i
personalens arbetsuppgifter.
I fråga om kataloger och datautrustning låg U-sektorbiblioteken steget efter
kvartersbiblioteken på Valla. LB datoriserades under sommaren 1992 men bristfälliga
datakommunikationer utgjorde länge ett problem i lokalerna på Östgötagatan.
54
Långt innan H-77 sattes i verket hade det funnits planer på en flytt av Lärar-
högskolan. Byggnadsstyrelsen hade av Kungl Maj:t i ett beslut från den 29 juni 1970
fått i uppdrag att projektera för en nybyggnad av Lärarhögskolan på Vallaområdet

I
lokalprogrammet för Linköpings högskolas bibliotek från 1972 talas om ”en enhet för
de beteendevetenskapliga ämnena i anslutning till lärarhögskolans byggnad i kvarteret
6”.

När detta kvarter väl stod färdigt skulle det vara under namnet hus Key. Lärar-
utbildningarnas omlokalisering till Valla genomfördes sommaren 2000, men utan att
vare sig ett separat lärarutbildningsbibliotek eller en planerad biblioteksläsesal
inrättades i Key-huset.

LB:s personal och samlingar integrerades istället med
Humanistiska biblioteket (HB) i det intilliggande hus D.
Farhågor att det skulle uppstå en ”vi och dom”-känsla mellan LB-personalen och
HB-personalen hade förekommit inför flytten men infriades lyckligtvis inte.

Vissa
arbetssätt som var inarbetade bland bibliotekarierna på Lärarhögskolan, såsom att
man undervisade två och två, bibehölls efter att man kommit till Valla.
Även i Norrköping skedde en utveckling mot en koncentrering av biblioteks-
verksamheten. LiU:s rektor Anders Flodström lanserade sin vision om ett samlat cam-
pus i staden. ”Det var jättekul att höra, för då förstod man ju att det skulle bli ett nytt
bibliotek och man skulle få vara med om att skapa något nytt”, berättar Christina Dem-
el. I samband med Campus Norrköpings tillkomst gick NB 1998 samman med det 1992
inrättade Norrköpingsbiblioteket teknik (NBT).

Ett slöjdseminarium startade i Linköping 1960, vilket hade sina rötter i en slöjdskola
vid Nääs strax utanför Göteborg som hade inrättats på 1870-talet. En del böcker från
Nääs tillsammans med samlingar från Kvinnliga folkskoleseminariet, vars lokaler på
Linnégatan slöjdseminariet övertog när det flyttade till Linköping, utgjorde stommen
i bibliotekets bestånd. Biblioteket sköttes vid denna tid av teckningslärarna Ove Nåbo
och Jan Sjögren.

Slöjdlärarseminariet blev Institutionen för slöjd och hantverk (ISL) när det in-
ordnades i universitetets organisation. Biblioteket hade till en början status av
institutionsbibliotek men bemannades av personal från universitetsbiblioteket två
dagar i veckan och stod under övrig tid öppet utan bemanning. Under 1980-talet
arbetade personal från LiUB med att bygga upp bibliotekets samlingar, först Ursula
Nielsen, som 1985 också upprättade en bibliografi över ett urval av Slöjdbibliotekets
samlingar.

Hon efterträddes av Katarina Lewis. Biblioteket innehöll ”förmodligen
landets bästa samling slöjdlitteratur” enligt Lars Johnsson, metodiklektor vid
institutionen, som citerades i universitetstidningen Lite Nytt 1986.




LiU Bibliotek: https://sv.wikipedia.org/wiki/Linköpings_universitetsbibliotek
https://liu.diva-portal.org/smash/get/diva2:1295452/FULLTEXT03.pdf: från sida 55

Linköpings högskolas bibliotek inrättades 1969



http://www.diva-portal.org/smash/get/diva2:1414061/FULLTEXT01.pdf





https://www.diva-portal.org/smash/get/diva2:1297261/FULLTEXT02
file:///home/tavro/Downloads/Beslut om publicering av avhandlingar, magister- och kandidatuppsatser och andra examensarbeten på det elektroniska förlaget.pdf
www.diva-portal.org/smash/get/diva2:875185/FULLTEXT01.pdf
