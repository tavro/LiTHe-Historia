Campus Norrköping: https://sv.wikipedia.org/wiki/Campus_Norrköping

Redan när textilkrisen
drabbade Norrköping i
slutet av 50-talet såg poli-
tikerna i staden den låga
utbildningsnivån som ett
stort problem. Då det
svenska universitets-
väsendet skulle byggas ut på 60-talet ville
de därför ha ett universitet delat mellan
Norrköping och Linköping.
Så blev det inte. Det nya universitetet
hamnade i Linköping även om några ut-
bildningar bedrevs i grannstaden. Men på
90-talet kom en ny chans. Då ville staten
se högre utbildning på nya platser och
Linköpings universitet behövde växa. Ut-
rymmet fanns i Norrköping och utbygg-
naden där blev ett av flera exempel på nya
svenska högskolesatsningar.
BESLUTET OM NYA STUDIEPLATSER i Norrköping
kom i juni 1996 och under ett års tid på-
gick ett intensivt arbete i olika grupper
för att få allt färdigt inför studenternas
ankomst. I augusti 1997 invigdes Campus
Norrköping och sex nya tvärvetenskapli-
ga utbildningsprogram drog igång. Det
var Kultur, samhälle, mediegestaltning;
Samhälls- och kulturanalys; en ny grund-
skollärarutbildning och tre civilingenjörs-
utbildningar – i industriell elektronik,
kommunikations- och transportsystem
samt medieteknik.
Befintliga utbildningar för till exempel
blivande högskoleingenjörer och sjukskö-
terskor fortsatte också som en del av den
nya campussatsningen. Efter hand till-
kom utbildningar av miljövetare, sociono-
mer och arbetsterapeuter samt ett pro-
gram i grafisk design och kommunikation
Idén att skapa ett campusområde mitt i
det gamla Industrilandskapet fanns med
från början, men tiden var för knapp för
att det skulle hinna bli klart till starten.
De nya lokalerna i Norrköping invigdes i
stället ett år senare i samband med jätte-
projektet »Sanna drömmar i kvarteret
Oron« den 5 september 1998. Över 800
personer medverkade i föreställningen
där medieteknikstudenterna skickade ut
laserstrålar från Kopparhammaren, lyft-
kranar dansade och en spårvagn flög över
Strömmen.
VERKSAMHETEN I NORRKÖPING hade fått statliga
medel till utbildning, men inte tillräckligt
för forskning. I stället kraftsamlade uni-
versitetet och det omgivande samhället
för att få ihop pengar till starka forsk-
ningsmiljöer. Forskning bedrivs nu i
Norrköping inom ett antal områden och
forskarna inom till exempel visualisering,
organisk elektronik och migration upp-
märksammas internationellt för sina re-
sultat.
I dag läser cirka 5 100 studenter vid
Campus Norrköping och flera av de ny-
skapande utbildningarna har blivit fram-
gångssagor. Till exempel har civilingen-
jörsutbildningen i medieteknik fått
mycket gott rykte i filmeffektsindustrin
och tidigare studenter därifrån arbetar på
alla de stora effekthusen i världen. Tre
alumner har till och med Oscarsbelönats
för sitt effektarbete.
Studenterna har även satt sin prägel på
Norrköping, som fick utmärkelsen Årets
studentstad 2013/2014 av Sveriges
förenade studentkårer.
DEN 18 MARS firas 20-årsjubileet med öppet
hus på Campus Norrköping. Då bjuder
universitetet in till populärvetenskapliga
föreläsningar, studentmässa och guidad
tur bland historiska platser och nutida
kunskaps- och forskningsmiljöer.

